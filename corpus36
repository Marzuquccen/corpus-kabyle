Ḍeggreɣ-tt s igenni, tumes-d lḥenni.
Tezger asif ur tebzig.
Snat n taklatin di tekwatin.
Taɛwint umi zzint tqeccaḍin.
Walant-tt snat, ddmen-tt-id ɛecra, yečča-tt yiwen.
Lemmer mačči d lɛinṣer n ugadir, tili ur neddir.
Tleḥḥu ur thedder.
Yewwet udfel deg udrar, ttwaɣent tessyar.
Zerɛeɣ ibiw ur d-imɣi.
Aɛerqub n wakal, zzerriɛa-s d aksum.
Yettwali ur d-ineṭṭeq.
tɛedda di teẓgi, tefra-tt.
Lillu iɛelleq ɣer ciccu.
Akli yurez aḥerri.
Tezdel fell-asen, ur ten-teḥsib d acu-ten.
Sin ɛebban yiwen.
D amellal am yizimer, itess amn am uzger.
Lɛinṣer seddaw uẓru, summ ad yeddu.
D taberkant am tuggi, d tarẓagant am yilili.
Ilul di lqaɛa, yenṭel deg yigenni.
Timeqbert n At Hicem, wa d tinnegnit, wa ɣef wudem.
Ṭṭillin-d ur d-keččmen.
Deg wass ttemyexẓaren, deg yiḍ ttemyezmaḍen.
Sin n yiergazen teṭṭef-iten yiwet n tmeṭṭut.
Yesɛa imi ur yesɛi uglan; yesɛa aɛebbuḍ ur yesɛi iẓerman.
Tlata nwatmaten fkan aqerru-nsen i twaɣit.
Reqqen, ttaẓen ar zdat.
Ifelfel aḥerraq iɛedda di ṭṭaq.
Dderbala fi dderbala, la yettcali di lḥara.
Aɛeqqa n yired iɛemmer axxam.
Yenceṛ leɛlam, yecbeḥ wexxam.
Yeqqim nnig lkanun, itett di teẓremt-is.
Jeddi ɛkiki, ameɛwaju n tikli.
Tecrureq, tebrureq, tger deg wakal, teɛreq.
Tuɣmas-is deg uɛebbuḍ-is.
Sin, ur kerrzen ur sserwaten; nneɛma tegra-d akk ɣur-sen.
Tiɣeṭṭen tiberkanin, ksant deg yiger amellal.
Aẓeṭṭa mebla iɣrisen.
Tesbeɛbeɛ tixsi, uzzlen-d yizamaren.
Ay lḥiɣ deg yisurifen! I d-ḥellaɣ deg yimeccaqen!
Txeddem ur tɛeggu.
Lqedd annect n wezduz, leɛyaḍ yeɣleb agenduz.
Uriḍ deg yixf n uɛeẓẓug.
Yemma jida umi tekna teɛrurt, teṭṭamaɛ tasekkurt.
Tlata bubben taɣyult, Taɣyult tbubb zzerriɛa.
Jebdeɣ amrar, yenhez wedrar.
Beddeɣ nnig tzeqqa, sliɣ i ubeqqa.
Afus-is deg ufus-inu, aqerru-s yettɛummu.
Afus-is deg ufus-inu, nettat la yi-d-tesselqaḍ.
Lillu irfed-d ciccu.
Icuf icuf, annect n ucentuf.
Yebges, yexnunes.
Deg wass, txeddem ccɣel; deg yiḍ tettɣimi deffir lluḥ.
Taqecwalt n tmellalin, tuɣal ɣef wudem ur tenɣil.
Zerɛeɣ lkemca n yibawen, tuɣ-d akk Igawawen.
Sin n leḍyur bedden ɣef ṣṣur, lembat-nsen di lebḥur.
Ilul s waciwen, yemmut s wacciwen.
Taɛekkazt n Belɛebbas, ileḥḥun am yiḍ am wass.
Tabaqit lbaqeyya, ideg ččan sbeɛ meyya: ula akken ɛad ma tekfa.
Rebɛa bedden, yiwen itedden, wayeḍ yeqqar abaden.
Ḥanun zanun,ur yettfaraq lkanun.
Takurt n rric inudan taɛrict.
Llebsa-s d isennanen,yettegririb am yedɣaɣen.
Ibedd ɣef ṣṣur, isawal a Menṣur.
Aẓeṭṭa mebla iɣrisen, taḥbult mebla imassen.
Yella d netta, tuɣal d nettat, tuɣal d netta.
Akli iɛellqen si timiḍt.
Zerɛeɣ tummeẓt n yiweṭṭen, ffɣen-d wacciwen ntɣeṭṭen.
D ibelbaḍen, d iḥellaḍen; kkes-d tamurt ur wwiḍen.
Sin ibawen ččuren ddunit.
















































